81

quaedam legisse videtur: ex hoc igitur studio negotiisque illis
rusticis et domesticis primum otii litterati fructum natum esse
Oeconomicum statuamus. Ita dum philosophiae operam dat,
recurrebat magis magisque animo et reviviscebat Socratis recor-
datio, et cum et alia quaedam¹ de lite morteque viri comperisset
et magniloquentia sua eum ut condemnaretur ipsum effecisse·
audiisset, accuratiusque de hac re tam admirabili sciscitatus
eorum, qui de Socrate scripsissent, consensu rem prorsus con-
firmari audisset 1), jam haec ei exoritur quaestio: qui fieri po-
tuerit, ut ita Socrates se gereret. Ac quoniam stulta vanitate
virum sapientissimum id fecisse omnino non poterat credi, nihil
aliud relinqui Xenophonti Videbatur, quam ut consulto ille cogi-
tateque sic locutus esse putaretur, suscipiendae videlieet mortis
consilio adductus. Iam quibus rationibus, ut hoc constitueret,
commotus esset quaerebatur: cui quaestioni responsuram Xeno-
phon conscripsit Apologiam suam3 itaque vides eum sicut probos
scriptores fere omnes non externis quibusdam causis adductum
aliis, sed suis cogitationibus impulsum sibi loco primario scribere
ipsi. Cum autem Hermogenis cum Socrate colloquio illam
quaestionem, ut sibi quidem videbatur, dissolvisset, partim credo
ipsa rei natura et continuatione invitatus, partim commentatiun-
culae exiguitati medicinam paraturus eum finem, quem initio
sibi proposuerat, egressus reliqua adjecit. Deinde ab hoc prin-
cipio profectus cum Socraticam doctrinam magis cognovisse sibi
videretur, Memorabilia paulatim composuit Apologiaeque plera-
que magis minusve immutata et correcta in illa recepit. Hac
autem ipsa de causa non ab ipso libellum editum esse persuasum

l) Libros de lite Socratis legisse ipsum credi nequit, neque enim
aliter in Apologia posset cerni prava illa accusationis intellegentia, de
qua supra (p. 43 ss.) exposuimus, siquidem qui alii de ea lite scripserunt,
aut ipsos actioni interfuisse aut Athenis eo tempore adfuisse itaque
accusatorum rationes argumentationesque novisse consentaneum est, quae
notitia fieri non poterat quin appareret in libris eorum et ad Xenophon-
, tem quoque hac via, si illos legisset, perventura fuisset. Ac modice nos
tangunt, quae verbis illis γεγράφασι μὲν οὖν καὶ ἄλλοι κτλ. videntur
J designari: nam veteres artis illius de libris nunquam a se lectis ita lo-
} quendi, quasi eos legissent, nostrorum temporum hominibus non minus
fuisse gnaros constat.

6

