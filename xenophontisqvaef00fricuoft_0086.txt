82

habeo, sed satis eum habuisse cum amicis opusculum suum
communicare3 post mortem demum auctoris repertam inter chartas
ab eo relictas Apologiam aliquem publicavisse, titulum inscrip-
sisse primaque eius verba (perinde atque Oeconomici) ea ratione
immutasse, ut Memorabilia excipere videretur.¹) Sic enim nescio
an explicationem habeat non prorsus absonam etiam id, quod et
in cod. Vat. 1335, codicum manuscriptorum ut videtur praestan-
tissimo, et in scriptorum Xenophonteorum catalogo, de quo supra
diximus, ab reliquis scriptis Socraticis Apologia discreta invenitur.²)

Sane ea quam modo exposuimus de natalibus, ut ita dicam,
Apologiae sententia male congruit cum tralaticia illa Xenophontis
fama tanquam unius e fidissimis familiarissimisque Socratis dis-
cipulis. Sed ea ipsa vehementer mihi dubia videtur. Quem ad
modum statim in Socratis familiaritatem venisse tradatur (Diog.
Laert. Π 48), reminiscamur3 qua narratiuncula cum nihil refe-
ratur nisi quae et in Xenophontem et in Socratem eximie qua-
drent —— praeclara enim illum specie fuisse praeditum non
minus constat quam hunc virili pulchritudine mirifice affectum
-— cur fidem ei denegemus, equidem non intellego. Ut autem
habere eam pro vera liceat, allecto magis Socrate Xenophontis
illa forma, quam Xenophonte sapientiae Socraticae cupiditate
impulso familiaritatem quandam inter eos exstitisse licet suspicari.
Cui quidem opinioni etiam illud suffragatur, quod gloriae mili-
taris aliarumve rerum nescio quarum incertae spei Socratis usum
disciplinamque adeo posthabuit, ut ne ad dei quidem Delphici
arbitrium sincere rem conferret, sed quaestione praeveniret callida
dei sententiam.

Si autem recte se habent, quae hic disputavimus, pro rato
iam et explorato habendum erit non posse amplius eum putari
Xenophontem, qui Socratis effigiem solidam et expressam depinxerit.

1) Cf. Wilam. p. 99: „Indem sie mit einer Verbindunyspartikel
anfcinyt, yiebt sie sich als einen Naehtray der Memorabilien: wenn
nieht ihr Verfasser‚ so doeh der Herausqeber ‘amares Corpus ‘mass sie
so anyeselzen haben.“

2) Etiam Heinzius (v. p. 88) Weiskiusque (v. p.912) Apologiam
priorem, postea demum Memorabilia conscripta censuerunt3 nec tamen
argumentatione et ratiocinatione hanc opinionem confirmaverunt.

