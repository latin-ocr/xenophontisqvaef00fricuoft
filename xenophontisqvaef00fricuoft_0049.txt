45

partes quasi vinculo quodam colligatas inter se cohaerescere
apparet eiusmodi, ut nullo pacto manca videri possit, nihil
usquam desideretur, id quod esse vix posset, si ex Mem. ea ex-
cerpta esset. Cum denique sit Apologia simplex ita et tota,
quamvis quo non oportebat, at eodem certe tendat, Memorabilia
limis quasi oculis altero eo, quo Apol. Xenophontea, altero quo
Platonica, spectat. Unde quid emergat, verbis vix opus est
persequi: contaminatum esse, ut philologorum mos est loqui,
Memorabilium exordium ex Apologiae illa oratione et sententiis
aliunde repetitis, quae veriorem de Socratis lite praebebant cogi-
tationem.

Atque umbra si iam reliqua possit esse dubitationis, dis-
cutietur, ubi ad formam orationis illius aciem intenderimus. Tota
enim quasi ex uno lapide exsculpta est, uno et perpetuo tenore
decurrit, onmia inter se apte cohaerent continuatione sententiaÎ‡
rum serieque nusquam incisa. Inspiciamus cursim, quemad-
modum posteriora quaeque prioribus annexa continuentur. Exordio
em'm auctor ab formula accusationis facto postquam prius crimen
ita diluit, ut primum de sacrificiis Socratis moneret publicis,
deinde de daemonio quod e re esse videbatur exponeret, facil-
limo ab altero ad alterum honorem divinum transitu ad ora-
culum illud Pythicum defluit, quo deus de Socrate testimonium
dicebat. Hoc rursus invitat ad mores viri explicando ipso ora-
culo illustrandos3 quo facto sensim sine sensu lapsam videmus
orationem ad infirmandum crimen alterum. Quid? nonne ita
aliud ex alio nectitur, ut si unam vocem moveris, labent omnia?
Neque tamen hic nexus arte quaesitus esse nec elaboratus vi-
detur, sed plane simplex et quasi fortuitus3 atque iuvenili quo-
dam studio incitatus auctor illa quasi uno spiritu continenter
profert. Haec autem oratio ita comparata num potest conglutinata
ex fragmentis esse Memorabilium, quae si cum illa comparaveris
dissipata videntur?

Contra quemadmodum Memorabilium auctor Apologiam ut
ita dicam subigat, alia eius verbis addendo, alia resecando illo-
rum initium edolet, sane commode licet persequi. Qua in de-
monstratione quanti quaeque eorum, quae prolaturi sumus, pon-
deris sint, sive quae interpretationem fortasse etiam aliam

