16

Xenophonti tam multam tribuit operam, eum de quo agimus
libellum suavissimum Xen. scriptum appellat? l) An vero mi-
noris faciemus Dionis Chrysostomi, summae laudis rhetoris et ¹
qui quanto studio Xenophontem sit imitatus satis constet, de
hoc libello testimonium quod dicit cum Apologiam (ξ 6) his
verbis imitatur (or. XXVIII, Melancomae sortem praedicans):
»ἀνάγκη γὰρ αὐτῷ ἦν προβαίνοντι ἀντὶ μὲν καλλίστου αἰσχρό-
τερῳ γίγνεσθαι“.2)

Quae autem hic collegimus, licet non eodem omnia sint
momento, tamen si diligentius inspexeris, fieri non potest, quin
talia esse permulta iudices, ut de interpolatore Xenophontis
scripturam imitante nullo pacto possit cogitari, nisi forte eum
illius elocutionem diligentissime explorasse et penitus perspexisse,
perspectam artificio incredibili plane et quale in interpolatore
vellem mihi quisquam monstraret, imitatum esse sumis. Ut
vero hoc in animum inducere possis: quod tandem consilium
secutus tantam ingeniosus ille homo operam in libello collocavit
tam mediocri? Namque nisi consilium quoddam reconditum et
quod operae illi in imitatione sermonis consumptae aliquo modo
respondeat, inveniri potest, ipsa imitatio omnino non est probabilis.

ξ 3. De Apologiae consilio ct argumento.

Atqui quo consilio libellus sit conscriptus, sane simpliciter
planeque et ita, ut dubitatio relinquatur nulla, dicitur §1:
multos enim esse audimus, qui de Socratis defensione et morte 3)
scripserint, sed eo omnes cum vitio, ut, quam Socrates prae se
tulerit μεγαληγορίαν, illam quidem recte expresserint, quibus
autem rationibus adductus ea usus sit, non explanaverint; ita
fieri, ut omnino non certis quibusdam rationibus impulsus, sed
temere ostendisse videatur magniloquentiam consilio suo (τῇ
διανοίᾳ ξ 2) parum accommodatam.

1) Var. Lect. p. 379.

2) Quem locum primus contulit Geel, De Xenophontis Apologia
Socratis ac postremo Memorab. capite, Lugd. Batav.1836, p. 23.

3) Ad has enim voces referendiun esse apparet illud περὶ τούτου
§L non ad ὡς ἐβουλεύσατο id quod grammatica postulat. Simili incuria
§7 ὑπὸ τῶν τούτου ἐπιμεληθέντων, §S τοῦτο scilicet τὸ ἀποφεύγειν.

