68

hanc orationem excogitavit, longe a vera illius litis intellegentia
aberat neque ullo modo animo concepit eo spem omnem accu-
satorum et laborem tetendisse, ut Socratem habendum esse et
tractandum judicibus persuaderent pro uno ex sophistarum illa
gente, priscae virtutis et probitatis peste faceque omnis quae
dudum invasisset in rempublicam procellae atque cladis. Qua
de re cum supra, (p. 43 s.) jam dixerimus, hic satis erit pauca
monuisse.

Itaque postquam tota oratione ista non posse eam reddi
vidimus, quam vere Socrates habuerit, ad singula jam veniamus
et discrepantiae illius, quae inter Platonem Xenophontemque
est, exemplis per se quoque inspectis utri eorum unoquoque
loco magis sit confidendum, examinemus. Cum autem omnes
fere praejudicata ducti opinione Xenophontem soleamus quasi
pro quodam Synoptico habere res gestas simpliciter narrante,
Platonem quasi Johannem ingeniose fabulantem numerare, iam
deposita tandem hac opinione missaque paulisper omni de auctore
quaestione, quam per se ipsa utraque mereri videatur Apologia
fidem, spectemus.

Atque de daemonio quidem uter veriora Socrateque magis
digna referat, ne opus quidem est quaerere, praesertim cum in
Memor-abilibus (I 1, 34) Xenophon a se ipse quodam pacto de-
sciscat, nam cum in Apologia quasi quoddam oraculum privatum
illud quidem sed alia re nulla a ceteris diversum videatur esse,
illic rem multo cautius itaque, ut cum Platone vixdum dissideat,
tractari supra (p. 47) vidimus.

Oraculum deinde Pythicum uter rectius reddat, vix magis
operae pretium esset accuratius disserere, nisi hic quoque vide-
rentur esse, qui eo inclinarent, ut Xenophonteam relationem
praeferrent. Atqui illo tempore, quo omnia resonabant sophistis
de σοφίᾳ sua gloriantibus eamque aliis venditantibus, quis
eorum σοφώτατος esset, Chaerephontem ex Apolline quaesivisse,
maxime consentaneum est3 contra de ἐλευθεριότητι, δικαιο-
σύνῃ, σωφροσύνῃ deum consulere quidnam intererat Chaere-
phontis?

Ἀντιτίμησιν denique Socratem omnino recusavisse Xenophon
statuit, Plato triplici illa ratione fecisse auctor est. Schanzius

