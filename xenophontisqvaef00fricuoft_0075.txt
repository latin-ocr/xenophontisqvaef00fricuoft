71

in Socratem, quippe qui soliti moris sese terminis omnino non
coerceret, egregie quadrare apertum est, judices autem et qui
absolverant et qui damnaverant, quid singularis ille homo tam
contumaciter modo locutus jam habiturus esset quod diceret,
audiendi, num esset spiritus jam illos remissurus, videndi fuisse
satis cupidos ut remanerent, ecquid non possit credi?

Porro Palamedem in ista tertia oratione a Socrate appel-
latum esse eadem ratione efficere licebit3 et vaticinationem
quandam ad adversarios pertinentem eum pronuntiasse si quis
ex Apol. Plat. cap. XXX in. et Apol. Xen. §30 statuet, ego
non gravabor.

Postremo praetereundum non est, quod idem fere, quod
Apol. 20 in Socrate reprehenditur, etiam ab Polycrate prolatum
esse Memorabilia Libaniique Apologia docent, quare ex vera
accusatione id hausisse et Apologiae auctorem et Polycratem
pro certo habuerim.

Satis superque igitur, quod demonstrandum erat, esse
hac quaestione demonstratum videtur: veram Socratis defensio-
nem Apologiae oratione nullo pacto reddi. Praeterea ex eis
quae proxime disseruimus, illud quoque satis dilucide, opinor,
emergit, quae Xenophonti materia fuerit ad componendam alteram
libelli partem: sciebat Videlicet Socratem inauditam illam con-
tumaciam in defensione sua adhibuisse ipsumque ita effecisse
ut damnaretur, oraculum Chaerephonti datum protulisse, inter-
rogatione inter defensionem facta Meletum convicisse, post ca-
pitis damnatum orationem tertiam habuisse, qua judicum sen-
tentia neutiquam sese fractum praestaret, Palamedisque sortis
suae similis in ea mentionem injecisse3 et quod ξ 23 11011 deest,
quin Secratem et recusavisse affirmet ne multam sibi irrogaret
quam de suo persoluturus esset, neque amicis morigeratum
esse majorem poenam, quam ipsorum copiis depensurus esset,
'petere eum jubentibus ¹), suspicio non abest, quin esse qui con-
tenderent fecisse illum ea, quae ipse negat, viderit et quia ipse
animum inducere non posset talia credere, utique illis obloquen-
dum esse putaverit, suis magis confisus rationibus quam testi-

1) Neque enim quidquam aliud significare possunt verba Apol. 23
οὔτε αὐτὸς ὑπετιμήσατο οὔτε τοὺς φίλους εἴασεν.

