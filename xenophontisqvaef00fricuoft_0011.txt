Pars I.

Rei ipsius disquisitio.

ξ 1. De veterum testimoniis.

Veterum igitur testimonia inspicienda nobis ante omnia esse
apparet. In quo id illico constituendum est: inter veteres ipsos
ambiguam Apologiae originem habitam nunquam esse. Nam
quamquam mentio eius haud ita raro fit, nusquam non eo fit
modo, ut Xenophonti simpliciter neque ulla dubitatione tribuatur.
Sunt autem, quae in censum veniant, tria maxime testimonia.1)

Primum Diogenem Laertium audiamus, qui Π 56 in enume-
randis Xenophontis scriptis haec: ,,Συνέγραφε δὲ . . . Ἑλληνικὰ
καὶ Ἀπομνημονεύματα, Συμπόσιόν τε καὶ Οἰκονομικὸν καὶ
περὶ ἱππικῆς καὶ Κυνηγετικὸν καὶ Ἱππαρχικόν, Ἀπολογίαν
τε Σωκράτους καὶ περὶ πόρων καὶ Ἱέρωνα ἢ Τυραννικόν,
Ἀγησίλαόν τε καὶ )Λθηναίιυν καὶ Λακεδαιμονίων Πολι-
τείαν, ἣν φησιν οὐκ εἶναι Ξενοφῶντος ὁ ΠΙάγνης Δημήτριος.“
Demetrii igitur Magnetis Diogenem sequi auctoritatem vides, quae
haud plane contemnenda mihi videtur vel ideo, quia libelli de
Atheniensium republica alienam a Xen. originem perspexisse
eum crediderim: coniunctum enim eum cum Lac. Rep. in unum
opus duorum librorum habuisse 2) itaque propter priorem partem
totum opus videtur condemnasse, nisi forte, quod minime nega-
verim fieri potuisse, Demetrii Atheniensium Rempublicam, non
Lacedaemoniorum a Xen. abiudicantis sententiam Diogenes per-
peram nobis tradit.

1) De reliquis cf. part. Π §Z

2) Quod suspicatur etiam Roquettius, de Xen. vita, diss. Reg.
1884 p. 34.

