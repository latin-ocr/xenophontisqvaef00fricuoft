74

Sed licet offensionem hoc numero Apologia etiamnunc
cuipiam praebeat, at dubitationi certe omnino nihil hic relinqui
loci necessario inde efficitur, quod pari ὡς ἔπος εἰπεῖν condi-
tione Xenophontem invenimus etiam in Memorabilibus. Nempe
miratur initio eorum, quibusnam rationibus accusatores id asse-
cuti sint, ut Socratem ἆσεβείοις et διαφθορᾶς τῶν νέων culpa
teneri Atheniensibus persuaderent, nec quidquam certi de priore
crimine afferre habet, ad alterum Polycratis quidem calumnias
habuit, quas refelleret, sed quoad accusatorum insimulationes
illis redderentur, quoad ab ipso eae inventae essent, incertum
eum fuisse vel ex ratione ambigua, qua eae induouutur1), facile
perspicitur. Atque admirationi illi et verae accusationis igno-
rationi bene respondet, quod Xenophon, quamquam, ut supra
(p. 39 ss.) vidimus, Platonem secutus de tribus rebus loquitur,
quibus a sophistis apud Platonem Socrates discernitur, id ipsum:
a sophistis eum his rebus discernendum esse, neque satis defi-
nite declarat neque satis dilucide perspexit3 si quidem nus-
quam mentio fit sophistarum nisi, ubi de physicis quaestionibus
agitur, hoc modo: „od-de* γὰρ περὶ τῆς τῶν πάντων φύσεως
ᾗπερ τῶν ἄλλων οἱ πλεῖστοι διελέγετο σκοπῶν ὅπως ὁ
καλούμενος ὑπὸ τῶν σοφιστῶν κόσμος ἔχειιι (Ι 1, 11); immo
ubi διδάσκαλον se Socratem professum non esse dicit, ibi vero
ea ratione loquitur, ut nemo de sophistis his verbis admoneri
possit, sed miri tantum aliquid hunc locum habere sentiamus et
assumpta demum in interpretationem Platonis Apologia quorsus
ista spectent, cognoscamus: quam ob rem ipsam apud Platonem
ea invenisse Xenophontem et, quamquam quid sibi vellent non
plane intellexisset, quia aliquanti ea momenti esse ex ipsis
Platonis verbis sentiebat, non omittenda ea sibi esse credidisse
satis apparet. Lecto igitur et Platone et Polycrate, quid accu-
sationem continuisset fere omnem, ne tum quidem clare perspexit ²):

1) Ambiguitatem illam fortuitam non esse satis probabile credi-
derim.

2) Quod ideo tantum fieri poterat, quia apud Platonem Socrates
accusatorum insimulationes tantum non nihil curatae vocabulo σοφιστής
, omnino non utitur, atque Polycratem sophistam cavisse, ne de sophistis
generatim loqueretur, in promptu est suspicari.

