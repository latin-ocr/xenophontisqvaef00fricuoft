5 7>

qua tandem alia aetate credamus potius esse factum, ut verba
illa Socrates dicens induceretur?

3. Porro librorum ad scribendam Apologiam ab auctore aut
adhibitorum aut non adhibitorum ex indagatione haud parvum
nobis affluet ad ferendam de eius aetate sententiam adjumentum.
Cum igitur duo sint librorum genera, quae potissimum huc per-
tineant, defensiones videlicet et accusationes Socratis, illarum
ad nostra tempora pervenit opus illud Platonis, harum exemplum
ex Mem. Ι 2 et ex Libanii Apologia recuperamus Polycratis
rhetoris κατηγορίαν Σωκράτους paulo post a. 393 conscriptam 1) ;,

1) Polycratis calumnias a Xenophonte in Memorabilibus redargui
Cobetus (Nov. Leot. p. 661 ss), a Libanio in Apologia Dindorfius (praef.
ad Mem. ed. Oxon. p. XXIV) primi cognoverunt, quorum sententias per-
diligenti evidentissimaque argumentatione (nisi quod eum praeteriit Plu-
tarchum quoque Socratis Apologiam scripsisse, quae inter fontes Libanii
fuisse potest) confirmavit Hirzolius (Polycrates’ Anklage und Lysias' Ver-
teidigung des Socrates, Mus. Rhen. 1887, p. 239 ss.); eumque sequitur
Schanzius in disputatione de libello illo Polycratis copiosa accurataque
prolegomenis editionis Apol. Plat. commentario Germanico instructae
(p. 22 ss.) inserta. Et Cobetns dubitari vix potest quin vera statuerit, etsi
fuerunt, qui obloquerentur, velut Breitenbachius (vid. proll. ed. Memor.).
Namque Xenophontem criminationes illas, quae Mem. l 2,9-61 refellun-
tur, ex libro hausisse patet, qui liber aut κατηγορία fuerit necesse est,
aut ἀπολογία; atqui ἀπολογία non potest fuisse: nam cum ea crimina,
quorum in eis mentio fiebat, omnia etiam diluta esse consentaneum sit,
quid Xenophonti faciendum relinquebatur, cui quantae curae fuerit, ut
nova propriaque afferre lectoribus videatur, plus semel videmus‘.> Ergo
κατηγορίαν ante oculos habuit3 oum autem Polycratis sola sit edita —
nam ut haec a multis, ita alia a nullo usquam commemoratur — ad
hane Xenophontem respondere non poterit negari. Porro κατήγορος ille,
contra quem in cap.2 disputat, nihil affert nisi quac ad διαφθορὰν τῶν
νέων spectant3 ἀσεβείας autem in deos patrios crimen quibus indiciis
quibusque rationibus triumviri illi conati sint comprobare, se ignorare
Xenophon in cap. 1 luculenter significat. Qua re non illud solum do-
cemur, quid operae curaeque in eis rebus, quae ad magistri fata per-
tinebant, diligenter explorandis consumpserit vir bonus, sed, quoniam
Polycratis quoque accusatio a Libanio singillatim redarguta tota in altero
crimine versatur, novum etiam offertur argumentum quo duas illas zm
τηγορίας re vera unam eandemque esse confirmatur. Iam vero si tecum
reputaveris, quam egregie quae Xen. et quae Libanius suppeditant omnia
et inter se et cum eis, quae auctor hypoth. Isocr. or. 18 aliique de

