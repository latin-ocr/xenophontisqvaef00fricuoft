46

admittentia id tantum praestent posse certe Apologiam natu quasi
maiorem existimari, et quae alia ratione aut vix aut non ex—
plicanda necessario rem ita esse ostendant, seorsim exponere
non erit opus.

Ipsum enim Memorabilium exordium ex Apologia haud scio
an sit mutuatum et verba Πολλάκις ἐθαύμασα 1) κτλ. ad ex-
emplum verborum τοῦτο μὲν πρῶτον θαυμάζω (Apol. §11)
scripta. Et quod in Memorabilium initio mirandum est: deesse
prooemium quoddam totius operis, id minus mirum videatur, si
Apologiam Xenophontem ante oculos habuisse sumamus: ita
enim ea, quae Apologia offerebat, statim eum quasi praepropere
corripuisse possumus existimare, cum si exemplum non habuisset,
meditari paulo magis coactus iustum fortasse prooemium elabo-
raturus fuerit.

Dein Socratis erga deos pietas eadem rat-ione iisdemque
paene verbis atque in Apol. demonstratur, nisi quod sacrificiis
publice factis domi facta adduntur. Tum autem, quoniam deorum
apud antiquos homines cultus duabus maxime rebus continebatur,
sacrificiis quae offerebant deis homines, et oraculis auspiciisque,
quae ab iis accipiebant, mentio illorum facta auctorem de his
quoque commonuisse videtur itaque adduntur quae de oraculorum
opinione usuque Socratis dicuntur. Cuius generis quando quod
in Apol. sacrificia excipit daemonium et ipsum esse Xenophon
opinabatur, cum in Apologia nihil ultra agat nisi ut suspi-
cionem, quae inde ducebatur, discutiat, hic ad refellendum im-
pietatis crimen instituit eo uti his verbis: καὶ μαντικῇ χρώ-
μενος οὐκ ἀφανὴς ἦν. διετεθρύλητο γὰρ ὡς φαίη Σωκράτης
τὸ δαιμόνιον ἑαυτῷ σημαίνειν κτλ.; tamen statim in solam
excusationem recidit Apologiae vicem, ut anceps sit quodam
modo hic 100115 inter pietatem Socratis confirmandam et infir-
mandum crimen ex daemonio repetitum. Quo quidem modo res
ut confundantur tum maxime accidere solet, cum scripto alicui
posterior manus adhibetur.

Disserens autem de daemonio vide quam scite suppresserit
haec Apologiae verba: Καὶ γὰρ οἳ φθόγγοις οἰωνῶν καὶ οἱ

1) Eisdem verbis ceterum Isocratis Panegyricum incipere notum
est, qui conscriptus est anno 380.

