80

quibus se non in judicium de odio populari adducturum esse,
scd κακῶς ποιήσειν Socratem minatur, i. e. privatam contume-
liam non inultum quacunque via passurum, et id quod Socrates
οὐδὲν θαυμάζειν se dicit: nam si nullam aliam ob rem Anytus
adeo iratus esset, nisi quia Socrates hominum de patria optime
moritorum filiis nequam exemplis usus esset, nonne hoc mirum
summopere fuisset?

Itaque accurata Menonis interpretatione ad idem nos per-
duci arbitror, quod traditur in Apologia. Nec tamen id ex illo
loco confictum esse posse credo: grammaticorum enim commenta
multo inficetiora et ad perspiciendum faciliora esse solent.

Ea omnia autem, quae ita de fide Apologiae dicenda vide·
bantur, neminem puto esse perturbatura, nisi qui opinionibus
dc Xenophonte praejudicatis ducitur.

ξ 8. Qua ratmne Apologia nata csse videatur.

Postquam igitur eis omnibus, quae adhuc persecuti sumus,
eo adducta res est, nulla ut restet, quantum ego sentio, facultas
dubitandi, quin sit Apologia referenda, vel potius relinquenda inter
Xenophonteas litteras, jam ultimum id consequitur, ut definire
conemur, qui ei inter illas locus videatur assignan-dus esse.

Ex eis enim, quae proximis paragraphis disputavimus, hac
fere ratione Apologiam natam esse suspicari licet. Xenophonti,
cum rediisset ex Asia, haud ita multum otii fuisse ad libros
philosophicos vel legendos vel conscribendos consentaneum est,
siquidem Agesilai comes fidelis expeditionumque socius fuisse
per proximos annos videtur.1) Immo rebus bellicis eum se
totum dedisse credas, qua 011111 opinione praeclare convenit, quod
eum ad bellorum memoriam conscribendam primum adiisse
Dittenbergeri opera2) constat. Cum tandem a. 387, ut videtur,
Scillunte consedisset in praedio a Lacedaemoniis donato, post-
quam primum tempus in instituenda domo consumpsit ao fami-
liariter in possessione sua esse coepit otioque frui, jam ad phi-
losophiam se convertisse Socraticorumque, i. e. Cynicorum,

1) Cf. Roquett. 1. l. p. 21.
2) Herm. XVI, 321 ss.

