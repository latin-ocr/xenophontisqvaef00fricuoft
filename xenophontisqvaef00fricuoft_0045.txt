41

rabilibus invenitur, quod obstet, quin Platonis opus Xenophonti
notum fuisse existimemus, sed potius valde admirabile esset,
si Xenophon eam cognitam non habuisset3 nam quin Platonis
Apologia ante Memorabilia edita sit, vix cuiquam dubium fuerit.1)
Atque ex altera parte non minus certum videtur eum, qui Apo-
logiam Xenophonteam conscripsit, Platonicae notitiam nullam
habuisse. Praeterquam enim quod indicium nullum invenitur,
(1110 (11115 1115115 eam notitiam suspicari possit, magnum senten-
tiae nostrae documentum id videtur esse, quod auctor Apologiae
in §23 affirmat nullam omnino (ἐπιτίμησιν Socratem fecisse,
cum vix dubitari possit, quin si cognitam habuisset Apologiam
Platonicam, ipse (1110(1110 Socratem (ἐπιτιμήσεως 1000 1(1 postu-
lantem facturus fuerit, cenare ut sibi liceret in prytaneo. Nam
quam egregie hoc conveniebat cum Apologiae consilio magni-
loquentiae Socratis illustrandae! nec ulla inveniri potest ratio,
qua ne hoc a Platone reciperet, arceri potuerit. Dixeris fortasse
inventum illud esse a Platone, et ideo Apologiae auctorem id
repudiasse. At unde inventum esse scire is poterat, quem ex
libris potissimum quaecumque haberet hausisse (quid enim de
Hermogenis persona cogitandum sit, infra videbimus) et, cum
illis ipsis, quippe qui inter se videlicet discreparent, confidere non
posset, conjectura quae facta essent assequi conatum esse para-
graphus 1 nos doceat? Ad hoc haud tam religiosum eum fuisse,
ut nihil referret nisi quae facta esse sciebat, mox ostendere
conabimur. An vero existimabimus superbius ei visum illud
esse, quam quod Socratem deceret? At quae ipse Socratem
dicentem facit, minus superba? Quare licet lubrica sit vel
maxime omnis e silentio argumentatio: hic ei, si unquam alias,
confidi posse crediderim.

Verum tamen non deerunt, qui istam ratiocinationem non
omni dubitatione vacare putent et casui ea, quae attulimus,
quamvis miro assignare quam Apologiae nomen Xenophontei
operis concedere malint. Linquamus igitur hanc viam, qua ne
egemus quidem ut eo, quo volumus, perveniamus. Sive enim

1) Ceterum Gilbertus (in editionis Mem. praef. crit. p. XIII et
LVII) etiam aliis locis vestigia Apologiae deprehendisse sibi videtur.

