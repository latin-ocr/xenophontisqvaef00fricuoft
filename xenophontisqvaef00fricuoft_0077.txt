73

nimis accurata audiret, accedit etiam quod non ea mente scripsit,
ut Socratis defensionem redderet, sed quasi ἐν παρέργῳ ad
partem primam apologiam adjungit ipsam3 quare minorem etiam
curam in hac parte consumpsit.

Deinde ex quo primum exposuimus, quae ignorantia verae
accusatorum sententiae intentionisque in Apologia cernatur, te
perturbari suspicor hac quaestione, quomodo credi possit fuisse
Xenophontem et rerum adeo ignarum et naris tam obesae, ut
de sophistis omnino non cogitaret, sed sensu isto simplici accu-
sationem acciperet. Atque profecto maxima haec omnium offen-
sionum, quae inveniri possunt in Apologia, videtur esse, hoc
caput dubitationis3 nam cum reliqua omnis fere dubitatio sin-
gulis rebus et parvulis et quodam modo fortuitis adhaerescat,
hac quaestione summa rerum continetur, ipsum scriptorem tene-
mus3 hac igitur potissimum ex parte Apologiam debuerunt
oppugnare. At ne hic quidem nodus difficilior est quam ut
expediri possit. Quo enim tempore Anaxagoras philosophus
Athenis ἀσεβείας condemnatus aufugit, Xenophon vixdum aut
nondum natus erat; cum Socrates primum, ut est apud Plato-
nem, ab Aristophane est accusatus, in ludum litterarum itare
coepit; cum Protagoras Athenis pulsus est, ex ephebis erat fere
exiturus: quotquot igitur certaminibus usque ad id tempus con-
flixerant cum sophistis qui pro patriis moribus propugnabant vel
propugnare sese simulabant, parum provecta eo tempore aetate
fuit Xenophon, quam ut quid illa sibi vellent, caperet atque
intellegeret. Cum autem adolevit primum, armorum strepitu
Athenae sempiterno impletae erant: quid mirum quod jam
sophistarum declamationes et concertationes conticescebant noti-
tiamque Xenophon illarum artium suis ipsius quasi oculis per-
ceptam non habuit? Deinde post pacem recuperatam brevi
temporis spatio interposito Xenophon patria decessit, priusquam
revixerunt sophistae; itaque quis miretur illorum in mentem
Xenophonti non venisse? Atque eo minus explicatu difficile
est, cur Socratem cum illis exaequatum esse ab accusatoribus
non suspicatus sit, quod consuetudine ipse eum cognitum habebat
usuque doctrinae Socraticae cognitionem perceperat ab ea, quae
sophistae nomine denotabatur, diversissimam.

