Non sine fastu quodam eos, qui exactarum quas dicunt
disciplinarum provinciam administrant, despicere — quasi vero
propria materiae natura difficultasque ignominiae esse possit illam
tractantibus! —- doctrinae genus alterum, utpote quod nunquam
suae scientiae assequatur stabilitatem firmam certamque subtili-
tatem, cotidie licet experiri. Atque est haec sane earum, quae
111 ipso homine sive, ut dicere solent, in animo humano ver-
santur disciplinarum ratio atque natura, ut pauca theorematum
mathematicorum instar possint demonstrari, pleraque relinquantur
in opinionum plus minusve incertarum vagarumque regione. Quare
ut campum illum dubitationis imminuamus quam maxime an-
gustioremque faciamus, quo plura sensim obtineamus ποῦ στῶμεν
loca quibusque insistentes firmum quasi aedificium exstruere pos-
simus, snmmopere nobis enitendum esse facile apparet. Ita ex
omni dubitatione eximi posse quaestionem illam, quae est de
apologiae Socratis inter Xenophontis opera traditae auctore, cum
mihi ex quo primum ei operam dedi persuasum esset, id ipsum,
ut si possem rem conficerem, mihi proposui. Etiamsi enim
parvi videtur primo obtutu res esse momenti, tamen si mihi,
ut eam absolverem, contingeret, disciplinae nostrae aliquid pro-
futurum me esse sperabam. At ne esse quidem adeo nullius
momenti quaestionem illam, quando cum iudiciis nostris de Xeno-
phonte, Platone, quin ctiam Socrate satis arte sit conexa, cogni-
turos nos esse arbitror.

Consilio 1110 quod exposui rei ita conficiendae, nihil ut
dubii si fieri posset relinqueretur, qua eam tractarem ratione,
mihi erat praescriptum. Videlicet studium illud res indagandi
quam maxime novas ac singulares dimittendum erat atque
sincero animo in hoc uno elaborandum, verum ut reperirem3
quod nisi faciebam, sciebam necessario omnem laborem meum

