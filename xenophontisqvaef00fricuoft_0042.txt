38

Haec tria igitur cum nec fortuita circumspecti judicii ex-
istimator dicere sit ausurus nec fallaciae videri, credo, possint
esse cogitata imitatione compositae, indicia potius ecquis negabit
esse stili Xenophontei evidentia? Immo tamquam ad signa anti-
quorum recte judicanda pedum, vestitus, omnium denique par-
tium pusilla sive malis subtilia plurimum valere Brunnius prae-
cepit, ita in existimandis scriptorum etiam operibus auctoritatem
jure tribuemus haud parvam eis, quae illorum similia sunt.

At enim qui suspiciones removebimus eas, de quibus supra
verba fecimus? Redintegrata accuratius de eis quaestione haud
difficillimum videtur esse. Isocratis enim primum multa eorum,
quae suspecta videbantur, admonent, quem quidem etiam alio-
quin secutum esse Xenophontem videmus in scriptis posterio-
ribus 1); atque simplicitatis nativae illa laus ad priora magis et
historica pertinet scripta. Cur autem idem, qui, cum in Age-
silaum ex Hellenicis multas sectiones transferret, propemodum
ne verbum quidem variavit, hic tam multa mutaverit, ex dis-
crimine quod inter historicum et philosophicum genus est, nullo
negotio dispiciatur. Atque adeo immutationes illae, quas Apo-
logiae verba cum in Memorabilia transirent experta esse vidimus,
nihil amplius videntur significare nisi quam versatili docilique,
ut molle rei nomen imponamus, Xenophon fuerit ingenio. Quae
autem earum nescio an gravissima sit, enuntiati de Palamede
dico, ne ea quidem hanc sententiam putaverim in periculum
vocari.

Etenim est quidem vel maxime in promptu haec explicatio,
ut Memorabilium extremi capitis auctorem in eo offendisse su-
mamus, quod Ulixe πολὺ καλλίους ὕμνους nactus esse diceretur
Palamedes, sive quia Odysseae carmini omnium nobilissimo ita
iniuriam fieri crederet ²), sive quod ea aetate esset, qua rheto-
ricae artis operibus cum omnis fere poesis, tum illi in Pala-
medem hymni oblitterati essent3 quae quidem ratio utraque
Xenophonti ipsi illud caput assignari non sinat. At'vero ita
rem expediri minime oportet: immo nihil obstat, quin propterea

1) Cf. Blass., Gesch. d. att. Bereds. 112 p. 11. 45. 483 ss.
2) Quam explicationem p. 26 commemoravimus.

